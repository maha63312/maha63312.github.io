---
layout: portfolio_post
title: "Uge 41 – Feed Up, Back, Forward"
week: 41
elective:
  - "Proces og læringsmål"
goals: |
  Overveje hvordan jeg kan forbedre mine arbejdsprocesser ved at bruge feedbackens tre elementer.
process: |
  Definere de tre forskellige typer af feedback. Reflektere over, hvordan jeg kan gøre brug af dem i min arbejdsproces med de forskellige valgfag.
result: |
  **Feedback**  
  Som udgangspunkt taler man om tre elementer af feedback: *Feed Up*, *Feedback* og *Feed Forward*.  
  - *Feed Up* handler om, hvor du er på vej hen.  
  - *Feedback* handler om, hvordan du klarer dig indtil videre.  
  - *Feed Forward* handler om, hvad du kan gøre for at opnå yderligere fremskridt.  

  Feedback skal forstås som en tilbagemelding på en given indsats. Det kan være i forhold til de læringsmål, der er sat, eller ens indre motivation.  
  Feedback er en proces, der består af både at **modtage** og **give** feedback – og det kræver, at modtageren aktivt forholder sig til den feedback, man får. Ellers har den ingen reel effekt.  
  Feedback bliver altså først værdifuld, når den omsættes til faglig og personlig udvikling.  

  ![Feedbackens tre elementer](/assets/images/feedback.png)  
  *Kilde: [Phabsalon.dk – Feedbackens tre elementer](https://www2.phabsalon.dk/studienet/min-uddannelse/socialraadgiveruddannelsen/feedback/feedback-paa-uddannelsen/feedbackens-tre-elementer/)*  

  **Feed Up**  
  Hvad er dit mål?  
  Feed Up handler om at forstå formålet med det, man laver. Her får du de nødvendige oplysninger, der beskriver formål, krav og mål for opgaven. Denne forståelse hjælper dig med at sætte retning og prioritere din indsats.  

  **Feedback**  
  Hvor er du nu i forhold til målet?  
  Dette er den løbende tilbagemelding på din indsats. Den holdes op imod den tidligere Feed Up for at vurdere, hvordan de opstillede krav bliver overholdt undervejs. Det giver mulighed for at justere arbejdsprocessen og forbedre resultatet, hvis det er nødvendigt.  

  **Feed Forward**  
  Hvad er næste skridt for at nå målet?  
  Denne del handler om at identificere den læring, du kan tage med dig til fremtidige opgaver. Feed Forward bidrager derfor til din viden omkring, hvordan du kan bruge erfaringer fra en opgave i den næste.  

  ![Feed Forward model](/assets/images/feedbackE.png)  
  *Kilde: [Phabsalon.dk – Feedbackens tre elementer](https://www2.phabsalon.dk/studienet/min-uddannelse/socialraadgiveruddannelsen/feedback/feedback-paa-uddannelsen/feedbackens-tre-elementer/)*  

  Hvis man sammenholder feedbackens tre elementer med **Kolbs læringscirkel** (se [Uge 37](https://maha63312.github.io/2025/09/10/uge37.html)), er der flere fælles træk mellem de to.  
  Begge modeller bygger på kontinuerlig læring, hvor man veksler mellem at reflektere over, hvad man har gjort, og planlægge, hvad man skal gøre næste gang.  
  Læringsprocesserne handler altså om hele tiden at bygge ovenpå eksisterende viden og samtidig reflektere over egen praksis.  

  Hvis jeg ser på min egen proces, kan jeg bruge spørgsmålene fra feedbackens tre elementer til at sikre fremgang og refleksion – samtidig med, at jeg holder mig kritisk over for den viden, jeg opnår.  
  Tidligere har jeg haft en mere teoretisk tilgang, hvor jeg følte, jeg skulle forstå alt i dybden, før jeg gik i gang med implementering. Det minder om *vandfaldsmodellen*.  
  Med **Kolbs læringscirkel** og **feedbackens tre elementer** har jeg nu en mere iterativ tilgang, hvor jeg veksler mellem fokusområder og bygger videre på viden i takt med, at jeg lærer gennem iterationer.  

next_plan: "Uge 42: Skrive UnitTests, der kan bidrage til at kvalitetssikre driften af microservicen. Implementere en Kafka-adapter, der kan lytte til et topic fra IngestionService."
resources:
  - { title: "Feedbackens tre elementer", url: "https://www2.phabsalon.dk/studienet/min-uddannelse/socialraadgiveruddannelsen/feedback/feedback-paa-uddannelsen/feedbackens-tre-elementer/" }
  - { title: "Feed Up, Back, Forward", url: "https://www.ascd.org/el/articles/feed-up-back-forward" }
---
